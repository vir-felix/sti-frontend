{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [INFORMĀCIJA](../#info)
- [Biežāk uzdotie jautājumi](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# Biežāk uzdotie jautājumi

## [Net Neutrality](#net-neutrality){: data-scroll="true"}
- [Kas ir tīkla neitralitāte?](#what-is-net-neutrality){: data-scroll="true"}
- [Kā tīkla neitralitāte ietekmē mani un manu dzīvi?](#how-does-net-neutrality-influence-me-and-my-life){: data-scroll="true"}
- [Kā mēs te nokļuvām? Kas noticis Eiropas Savienībā?](#how-did-we-end-up-here-what-happened-in-the-eu){: data-scroll="true"}
- [Kas Eiropā piedalās šajās debatēs?](#who-is-involved-in-the-debate-in-europe){: data-scroll="true"}
- [Kas darbojas kampaņā SaveTheInternet?](#who-is-behind-savetheinterneteu){: data-scroll="true"}

## [Speciālie pakalpojumi](#specialised-services){: data-scroll="true"}
- [Kas ir speciālie pakalpojumi?](#what-are-specialised-services){: data-scroll="true"}
- [Kuri pakalpojumi nav speciālie pakalpojumi?](#what-are-examples-of-services-that-are-not-specialised-services){: data-scroll="true"}
- [Kādi ir ES tiesību aktu noteikumi, kas ir saistoši speciālajiem pakalpojumiem?](#what-safeguards-are-in-eu-law-to-deal-with-specialised-services){: data-scroll="true"}
- [Kas ir nepieciešams, lai padarītu stingrākus noteikumus attiecībā uz speciālajiem pakalpojumiem, un kādēļ tas ir būtiski?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## [Komunikācijas menedžments](#traffic-management){: data-scroll="true"}
- [Kas ir komunikācijas menedžments?](#what-is-traffic-management){: data-scroll="true"}
- [Kādēļ man būtu jāinteresējas par komunikācijas menedžmentu?](#why-should-i-care-about-traffic-management){: data-scroll="true"}
- [Vai interneta operatoriem nevajadzētu ļaut menedžēt savus tīklus?](#shouldnt-internet-providers-be-allowed-to-manage-their-networks){: data-scroll="true"}
- [Kāds ir kampaņas SaveTheInternet.eu mērķis attiecībā uz komunikācijas menedžmentu?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [Kādos apstākļos operators drīkst menedžēt savu tīklu?](#when-can-a-provider-start-managing-its-network){: data-scroll="true"}

## [Nulles likme](#zero-rating){: data-scroll="true"}
- [Kas ir nulles likme?](#what-is-zero-rating){: data-scroll="true"}
- [Kādēļ nulles likme ir problēma?](#why-is-zero-rating-a-problem){: data-scroll="true"}
- [Vai es tiešām saņemu kaut ko bez maksas, ja izmantoju nulles likmes tarifu?](#am-i-really-getting-something-for-free-when-i-use-a-zero-rating-programme){: data-scroll="true"}
- [Kā nulles likme var ietekmēt tiešsaistes pakalpojumu piedāvātājus un interneta daudzveidību?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Kāds ir kampaņas SaveTheInternet.eu mērķis attiecībā uz nulles likmi?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## [Transparence](#transparency){: data-scroll="true"}
- [Kādus pozitīvus rezultātus varam gaidīt no jaunās tīkla neitralitātes regulas?](#what-benefits-can-we-expect-with-the-new-net-neutrality-rules){: data-scroll="true"}
- [Kāda veida transparenci var gaidīt no jaunajiem noteikumiem?](#what-type-of-transparency-can-be-expected-with-the-new-rules){: data-scroll="true"}

## [Citi jautājumi](#other){: data-scroll="true"}
- [Kā tīkla neitralitāte tiek garantēta citās pasaules valstīs?](#how-is-net-neutrality-dealt-with-in-other-parts-of-the-world){: data-scroll="true"}
- [Kā es varu palīdzēt?](#how-can-i-help-you){: data-scroll="true"}



# Tīkla neitralitāte {#net-neutrality}

## Kas ir tīkla neitralitāte? {#what-is-net-neutrality}

 Tīkla neitralitāte nozīmē to, ka interneta operatoriem jānodrošina lietotājiem vienādas kvalitātes piekļuve visiem datiem, neatkarīgi no to autora, mērķa vai datu tipa. Tas nozīmē, ka tīkla neitralitāte operatoriem liedz bloķēt vai šķirot saturu, lietotnes vai pakalpojumus pēc to svarīguma.

Tīkla neitralitāte garantē lietotājam brīvību piekļūt informācijai tīklā vai to izplatīt. Šis princips pastāv kopš interneta sākumiem un garantē tīklā atklātību, inovācijas, konkurētspēju un daudzveidību.

## Kā tīkla neitralitāte ietekmē mani un manu dzīvi? {#how-does-net-neutrality-influence-me-and-my-life}

Kāds būtu internets bez tīkla neitralitātes …

1. Tu maksātu vairāk par lēnāku internetu, un tavs operators kļūtu par pieskatītāju, kurš atrodas starp tevi un taviem vēlamajiem tiešsaistes pakalpojumiem un lietotnēm.

2. Jaunas un foršas tīmekļa lapas un izgudrojumi nebūtu tik ātri un viegli sasniedzami kā lielās, nostabilizējušās tīmekļa lapas ASV, iespējams tās pat nepastāvētu tik ilgi, lai pašas kļūtu populāras.

3. Tādējādi ciestu ekonomika un, it īpaši, jaunuzņēmumi. Pateicoties tīkla neitralitātei visi cilvēki var piedāvāt jaunus pakalpojumus, neprasot atļauju, un jau no paša sākuma lietot globālu un godīgu infrastruktūru un tādējādi gūt labumu. Zaudējot šo brīvību, mēs zaudējam arī ievērojamu daļu digitālās ekonomikas milzīgo panākumu, mūsu kā patērētāju izvēles brīvību un mūsu kā pilsoņu saziņas brīvību.

4. Internets kļūtu lēnāks. Pētījumi rāda, ka, ja interneta operatoriem tiek ļauts pārdot konkurences priekšrocības dažām, nedaudzām tīmekļa lapām, tad tie tiek rosināti atlikušo internetu visiem pārējiem padarīt lēnāku. Pat, ja tādējādi rastos šķietami lētāki tarifi, tas faktiski radītu reducētu izvēli un lēnākus lejupielādes limitus „īstajam“ internetam.

[Šādi apjoma robežas kaitē patērētājam un inovācijām (angliski)](https://www.newamerica.org/oti/artificial-scarcity/)

[Šādi nulles likme kaitē patērētājiem Holandē (angliski)](http://dfmonitor.eu/downloads/Banning_zerorating_leads_to_higher_volume_caps_06022015.pdf)

[Nulles likme Slovēnijā (angliski)](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html)

## Kā mēs te nokļuvām? Kas noticis Eiropas Savienībā? {#how-did-we-end-up-here-what-happened-in-the-eu}

Daudzas nevalstiskas organizācijas šajā kampaņā jau kopš 2008. g. iestājas par tīkla neitralitāti. Debašu gaitā mēs konstatējām arvien vairāk tīkla neitralitātes principa pārkāpumus. Kad ASV telekomunikāciju pakalpojumu regulators Federālā Komunikāciju komisija (FCC) publiskoja savus pirmos interneta noteikumus, lai pa analogo tīklu sargātu internetu no atsevišķām tīkla diskriminācijas formām, tas bija liels panākums. Pēc tā [arī citas valstis ieviesa tīkla neitralitātes aizsardzības robežas un noteikumus](https://www.thisisnetneutrality.org/#map). Tā tas notika, piemēram, Čīlē, Holandē, Slovēnijā, Indijā un Kanādā.

Eiropas Savienībā attiecīgās debates risinājušās ļoti lēni. Mums bija jāgaida līdz 2013. g. 11. septembrim, līdz bija gatavs Eiropas mēroga likuma projekts par tīkla neitralitāti. Šo projektu iesniedza Eiropas Komisija.

2013\. g. iesniegtajos priekšlikumos ir vairāki bīstami robi, ko interneta operatori varētu izmantot, lai apietu tīkla neitralitātes principus. Tā interneta operatoriem noteikums „speciālie pakalpojumi“ būtu atļauts tīklā lietotājiem piedāvāt diskriminējošas īpašas pieejas. Turklāt šāds priekšlikums diskriminējošā veidā tīklā ļautu bloķēt tīmekļa lapas, lietotnes un saturu, kas apdraudētu domas brīvību un tiesiskas valsts principu.

Par laimi Eiropas Parlamentā tika smagi strādāts, lai šīs nepilnības novērstu. 3. aprīlī Parlaments nobalsoja par tīkla neitralitātes skaidriem un saistošiem noteikumiem. Lai gan sākotnēji bija drūms skats, tomēr pateicoties jūsu un kampaņas SaveTheInternet centieniem Parlaments apstiprināja tekstu, kas satur drošas garantijas tīkla neitralitātei. Par šādu rezultātu priecājās miljoniem cilvēku visā pasaulē.

Pēc uzvaras šajā etapā ES dalībvalstu valdību pārstāvji tikās Eiropas Padomē un ļoti lēni guva sekmes. Pagāja vairāk nekā vesels gads līdz viņi vienojās kopīgā pozīcijā. Viņi nonāca pie jauna teksta, kurā vairs nebija iepriekšējo robu, taču bija radušies jauni. Ja būtu pārņemts Padomes izstrādātais teksts, tas būtu radījis apmaksātas, t. s., apdzīšanas joslas, cenu diskrimināciju ES un ļāvis operatoriem tīmeklī nelegāli un patvaļīgi bloķēt legālu saturu.

Lai rosinātu sarunu vešanu un lai kliedētu ES Parlamenta pozīciju, trīs institūcijas -Komisija, Padome un Parlaments sāka neformālas sarunas jeb, t. s., [„triloga“ procesu](https://edri.org/files/NN_process_infographics.pdf). Kādā nakts sēdē, ap pulksten diviem rītā minētās trīs institūcijas nonāca pie politiska kompromisa. Tekstā ir stingri pamatnoteikumi par tīkla neitralitātes ieviešanu Eiropā. Tomēr daži noteikumi šajā pieņemtajā regulā, kas ir labāka nekā sākotnējais Komisijas priekšlikums, tomēr sliktāka nekā Parlamenta sākumā apstiprinātā pozīcijai, nav skaidri un tos varētu nelietīgi izmantot. Līdz ar to varētu rasties robi, kas rada iespēju diskriminācijai internetā. Balsojot otrajā lasījumā ES Parlamentā tika mēģināts ar grozījumu priekšlikumiem viest vairāk skaidrības. Tomēr, tā kā tajā pašā regulā ir runa arī par viesabonēšanas maksas atcelšanu mobilajiem sakariem, un apstiprinātajā tekstā varēja veikt izmaiņas vienīgi ar absolūtā vairākuma piekrišanu, neviens grozījumu priekšlikums netika pieņemts. Citiem vārdiem sakot, Eiropas Parlaments nolēma, ka valdības iestāžu uzdevums ir strādāt pie neskaidrībām likuma tekstā.

## Kas Eiropā piedalās šajās debatēs? {#who-is-involved-in-the-debate-in-europe}

Šobrīd regulatori ir būtisks lobiju darba mērķis, respektīvi, tā ir telekomunikāciju industrija, jo šie uzņēmumi saņem savus diskriminējošos uzņēmējdarbības modeļus un vēlas to ietekmi izplatīt, un tie ir arī ierīču ražotāji, kas vēlas pārdot vēl vairāk aparatūru tīkla komponentēm, kas veic šiem uzņēmējdarbības modeļiem nepieciešamo datu apmaiņas uzraudzību.

Tīmekļa lapā par tīkla neitralitāti cīnās galvenokārt organizācijas, kas iestājas par pilsoņu un patērētāju tiesību aizstāvību, kā arī jaunuzņēmumi, sabiedriskas raidorganizācijas, bibliotēkas un universitātes.

Tomēr izšķirošais faktors lielākajā daļā debašu par tīkla neitralitāti ir atklātība – **vai, citiem vārdiem sakot, tu**. Ja gana daudz cilvēku piedalās diskusijā, tad varam sasniegt pretsvaru pret-tīkla neitralitātes-lobijam, un mēs varam panākt, ka labie argumenti sasniedz dzirdīgas ausis un tādējādi varam uzvarēt.

## Kas darbojas kampaņā SaveTheInternet ? {#who-is-behind-savetheinterneteu}

SaveTheInternet ir 12 Eiropas nevalstisko organizāciju kopīga kampaņa, kuras dalībnieki uzņēmušies aizstāvēt brīvību internetā. Kampaņa tika aizsākta ar mērķi ES regulas par tīkla neitralitāti sagatavošanas procesā sasaukt kopā cilvēkus un lēmumu pieņēmējus. Sabiedrība ar šo kampaņu tika iepazīstināta 30c3-Kongresā 2012. g. decembrī. Kampaņas dalībnieki pastāvīgi aktualizē informāciju, lai sekotu likumdevēja un regulatora darbiem.

Ja tu darbojies kādā organizācijā, kas vēlētos kļūt par šās kampaņas atbalstītāju, un ja tu vēlies palīdzēt izplatīt kampaņas informāciju, tad aicinām tevi sazināties ar mums: [info@savetheinternet.eu](mailto:info@savetheinternet.eu).


# Speciālie pakalpojumi {#specialised-services}

## Kas ir speciālie pakalpojumi? {#what-are-specialised-services}

Speciālais pakalpojums ir katrs pakalpojums, kas tiek piedāvāts internetā, bet kuram interneta operators piešķīris augstāku kvalitāti. [Regula](http://eur-lex.europa.eu/legal-content/DE/TXT/?uri=CELEX:32015R2120) nosaka, ka katrai šāda veida optimizācijai jābūt objektīvi nepieciešamai pakalpojumam, ko lietotājs vēlas saņemt, un tā vienkārši šim pakalpojumam nedrīkst ierīkot prioritāru piekļuvi. Turklāt operatoram ir jānodrošina tas, ka kopumā tīklā ir gana kapacitātes, lai neciestu piekļuves internetam kvalitāte. Šo prasību izpilde jāuzrauga attiecīgajam regulatoram valstī. Īsāk sakot, „speciālie pakalpojumi“ nedrīkst būt diskriminējoša „apdzīšanas josla“.

Īstiem speciālajiem pakalpojumiem nav nekā kopīga ar internetu. Tie ir pakalpojumi, kas izmanto varbūt to pašu tehnoloģiju un dažkārt pat to pašu fizisko arhitektūru, tomēr tie nav daļa globālā interneta, jo tiem nepieciešams tāds kvalitātes līmenis, ko internetā nevar piedāvāt.

## Kuri pakalpojumi nav speciālie pakalpojumi? {#what-are-examples-of-services-that-are-not-specialised-services}

Speciālie pakalpojumi nav pakalpojumi, kurus var piedāvāt internetā. Pastāv kāda problēma, kas ir jānovērš, proti, ka eksistējošus tiešsaistes pakalpojumus var klasificēt kā speciālos pakalpojumus. Tādējādi firmas, kam ir gana naudas līdzekļu, varētu nopirkt saviem pakalpojumiem īpašu attieksmi un gūt negodīgas priekšrocības salīdzinājumā ar visiem konkurentiem. Tādējādi tiktu reducēta konkurence, inovācijas un izvēles brīvība.

## Kādi ir ES tiesību aktu noteikumi, kas ir saistoši speciālajiem pakalpojumiem? {#what-safeguards-are-in-eu-law-to-deal-with-specialised-services}

[Regulā](http://eur-lex.europa.eu/legal-content/DE/TXT/?uri=CELEX:32015R2120) ir pieci noteikumi, kas ierobežo speciālo pakalpojumu izplatīšanu:

1. speciālos pakalpojumus nedrīkst izmantot, lai apietu komunikācijas menedžmenta noteikumus. Interneta operatori nedrīkst speciālajiem pakalpojumiem piešķirt prioritātes attiecībā pret līdzīgu saturu, lietotnēm vai pakalpojumiem, kas ir pieejami kā interneta pieejas pakalpojumi;

2. speciālo pakalpojumu optimizācijai jābūt nepieciešamai saturu, pakalpojumu vai lietotņu prasībām;

3. speciālie pakalpojumi nedrīkst būt lietojami kā interneta piekļuves pakalpojumu aizstājējs un tos kā tādus nedrīkst piedāvāt;

4. speciālos pakalpojumus drīkst piedāvāt tikai tad, ja ir pietiekama tīkla kapacitāte, lai tos piedāvātu papildus esošajiem interneta piekļuves pakalpojumiem;

5. speciālo pakalpojumu piedāvāšana nedrīkst negatīvi ietekmēt interneta piekļuves pakalpojumu pieejamību vai vispārējo kvalitāti.

## Kas ir nepieciešams, lai padarītu stingrākus noteikumus attiecībā uz speciālajiem pakalpojumiem, un kādēļ tas ir būtiski? {#what-is-required-to-strengthen-the-safeguards-on-specialised-services-and-why-is-this-important}

Pirms jauni speciālie pakalpojumi tiek ieviesti tirgū, regulatoriem jāpārbauda, vai tie atbilst pieciem augšminētajiem noteikumiem. Ja šāda pārbaude tiek veikta tikai pēc kādu sūdzību saņemšanas, tas atsevišķos gadījumos varētu ilgt gadiem, līdz diskriminējoši piedāvājumi tiek atzīti par nelegāliem un tiek atsaukti. Tā ir ierasta konkurencei naidīgu telekomunikāciju uzņēmumu stratēģija, paļauties uz tiesu un regulatoru lēno darbu un augstajiem izmaksu šķēršļiem, lai žņaugtu inovatīvus konkurentus.

Optimizēšanai ar speciālā pakalpojuma palīdzību jābūt objektīvi nepieciešamai, lai pakalpojums būtu funkcionāls un nevis tikai veids, kā ar līdzkonkurentu starpniecību ērti piekļūtu priekšrocībām. Ja līdzīgs pakalpojums internetā jau tiek piedāvāts, tad speciālu pakalpojumu nevajadzētu atļaut.


# Komunikācijas menedžments {#traffic-management}

## Kas ir komunikācijas menedžments? {#what-is-traffic-management}

Ar komunikācijas menedžmenta palīdzību interneta operatori var regulēt datu plūsmu savos tīklos. Tādā veidā var paātrināt vai palēnināt atsevišķas komunikāciju norises. Saskaņā ar jauno regulu šādas darbības ir pieļaujamas tad, ja tās ir transparentas, samērīgas un nediskriminējošas. Komunikācijas menedžments drīkst būt tikai pārejoša darbība, nevis ilgstošs tīkla konfigurēšanas veids. Turklāt par vispārpieņemtu noteikumu tiek uzskatīts, ka komunikācijas menedžmentam vienlīdzīgi jāattiecas pret visām lietotnēm un ka vien ļoti ierobežotās situācijās datu plūsmu drīkst iedalīt kategorijās un pret tām attiekties atšķirīgi.

## Kādēļ man būtu jāinteresējas par komunikācijas menedžmentu? {#why-should-i-care-about-traffic-management}

Komunikācijas menedžments ietekmē tevi ik dienu kā interneta lietotāju. Ja videostraumēšanas pakalpojums „Netflix“ bezgala daudz reižu lejupielādējas, ja tava saruna internetā pārtrūkst vai tu nevari tiešsaistē spēlēt vēlamo spēli, tur var būt vainīgs tavs interneta operators.

Ja ES noteikumi netiek ievēroti, tad tevis izvelētus tiešsaistes pakalpojumus var tik cieši savažot, ka tie kļūst neizmantojami, un vienlaikus citi konkurējošie pakalpojumi, kurus reklamē tavs operators, iespējams vēl jo projām darbojas.

Komunikācijas menedžmentam nekad nevajadzētu ietekmēt tavu kā gala lietotāja vai kā tiešsaistes pakalpojumu piedāvātāja brīvību. Interneta operatora uzdevums ir administrēt tīklu visu pakalpojumu izmantošanai tik labi, cik vien iespējams, nevis pieņemt lēmumus par tev vēlamā satura, pakalpojumu vai lietotņu svarīgumu, integritāti un tiesiskumu.

## Vai interneta operatoriem nevajadzētu ļaut menedžēt savus tīklus? {#shouldnt-internet-providers-be-allowed-to-manage-their-networks}

Tas ir pats par sevi saprotams, ka interneta operatoriem vajadzētu ļaut menedžēt savus tīklus. Tomēr tam ir jānotiek tā, lai netiktu šķirots saturs, lietotnes vai pakalpojumi, ko tu vai citi internetā lieto. [Tas ir izdarāms ](https://tools.ietf.org/html/rfc6057) un tiek ar [detalizētu analīžu
palīdzību](http://apps.fcc.gov/ecfs/document/view?id=60001032169) atbalstīts.

Alternatīvā variantā interneta operatori pēc pašu izstrādātiem kritērijiem klasificē datu pakotnes. Līdz ar to dažas lietotnes tiek palēninātas un citas - paātrinātas. To var pamatot ar pakalpojuma tehniskām prasībām, kā piem., jutība pret darbības garumu vai svārstībām vai funkcionalitāti, ko pakalpojums piedāvā saviem lietotājiem, piem., telefonija, video vai mūzikas straumēšana, spēles, utt. To otro grupu sauc par uz klasi bāzētu komunikācijas menedžmentu. Tomēr, tā kā šifrētus datus nevar klasificēt, viens no šās grupas riskiem ir tas, ka šifrēti savienojumi automātiski tiek novadīti uz palēnināto joslu tik ilgi, līdz tos piedāvā kāds no lielajiem operatoriem, pie kura pārraidīto datu tipu var uzminēt. Ja šādā veidā tiek stimulēta datu nešifrēšana, tas, protams, negatīvi ietekmē datu aizsardzību, un, ja mazo operatoru šifrētie datu savienojumi tiek ar nolūku palēnināti, tas ir konkurences pārkāpums.

Līdz ar to varam secināt, ka uz klasi bāzēts komunikācijas menedžments

- ir mazāk transparents nekā pasākumi, kas nav atkarīgi no izmantotās lietotnes, jo lietotāji neuzzina, ka to īpašais saturs un viņu izmantotie pakalpojumi tiek klasificēti;

- tiek būtiskāk diskriminēts nekā no lietojuma atkarīgi pasākumi, jo pastāv risks, ka lietotnes tiek nepareizi klasificētas, jo notiek diskriminācija pret šifrētu datu plūsmu un pastāv iespēja praktizēt negodīgu konkurenci;

- ir mazāk proporcionāls nekā no lietojuma atkarīgi pasākumi, jo ar tiem parasti saistīts mazāk iejaukšanos un tiek vairāk nāk par labu lietotāju izvēles brīvībai.

## Kāds ir kampaņas SaveTheInternet.eu mērķis attiecībā uz komunikācijas menedžmentu? {#what-is-the-goal-of-savetheinterneteu-when-it-comes-to-traffic-management}

[Regulā](http://eur-lex.europa.eu/legal-content/DE/TXT/?uri=CELEX:32015R2120) attiecībā uz komunikācijas menedžmentu ir noteikta skaidra, trīsdaļīga hierarhija. Tā ir jāiestrādā skaidros, saistošos noteikumos ([skatīt 3(3) pantu, 1. līdz 3. apakšpunktu](http://eur-lex.europa.eu/legal-content/DE/TXT/HTML/?uri=CELEX:32015R2120#d1e453-1-1)). Interneta operatoriem vispirms jāmēģina kāda problēma savā tīklā atrisināt ar no lietojuma neatkarīgiem pasākumiem, respektīvi, ar pasākumiem, kas nav atkarīgi no specifiskām satura, lietotņu, pakalpojumu vai iekārtu īpašībām. Tikai tad, kad visas no lietojuma neatkarīgās iespējas ir izsmeltas un problēmas tādējādi nav izdevies novērst, tad interneta operatori drīkst izmantot uz klasēm bāzētus pasākumus.

Komunikācijas menedžments ir nepieciešams, lai novērstu tīkla pārslodzes un lai garantētu tīkla integritāti un drošību. Tomēr komunikācijas menedžmentu, tāpat kā novērošanu no pieejamajiem pasākumiem, vajadzētu izvēlēties tikai tiem, kam ir visnelielākā iejaukšanās, un to vajadzētu izmantot vienīgi kādam specifiskam mērķim un ierobežotā laika periodā, un tikai tad, ja tas tiešām ir nepieciešams leģitīma mērķa sasniegšanai.

## Kādos apstākļos operators drīkst menedžēt savu tīklu? {#when-can-a-provider-start-managing-its-network}

Pamatojoties [uz Regulu](http://eur-lex.europa.eu/legal-content/DE/TXT/?uri=CELEX:32015R2120), interneta operatori var ieviest komunikācijas menedžmentu, ja tiešām tīkls ir pārslogots vai ja viņi vēlas reducēt sagaidāmu tīkla pārslodzi. Otru nosacījumu regulatoriem vajadzētu noformulēt skaidrāk, lai izvairītos no situācijas, ka tīklos pastāvīgi tiek izmantots komunikācijas menedžments, pat ja tas faktiski nav nepieciešams.

Domājam, ka šī otrā iespēja būtu pieļaujama vien tad, ja ir papildu indikatori par datu apjomu kādā konkrētā tīkla mezglā, kā, piemēram, klientu skaits, kas ir saistīti ar tīkla šūnu. Allaž ir jābūt konkrētai un aktuālai nepieciešamībai pēc komunikācijas menedžmenta.


# Nulles likme {#zero-rating}

## Kas ir nulles likme? {#what-is-zero-rating}

Nulles likme ir uzņēmējdarbības modelis, kur kādas konkrētas lietotnes vai kāda konkrēta pakalpojuma datus, ko izmanto klients, nepieskaita ikmēneša datu limitam. Nulles likme atšķirīgi attiecas pret dažādiem datu savienojumiem, lai noteiktus savienojumus varētu piedāvāt par vienu cenu, bet citus – par citu cenu. Lai gan tas nav gluži „klasisks“ tīkla neitralitātes principu pārkāpums, tomēr praksē tas ir tas pats, jo interneta operators tādējādi drīkst ietekmēt, kādas lietotnes un kādi pakalpojumi tiek izmantoti un kādi netiek.

## Kādēļ nulles likme ir problēma? {#why-is-zero-rating-a-problem}

Praktizējot šo uzņēmējdarbības modeli, tavs interneta operators var kontrolēt, kādus pakalpojumus tu lieto vai lietosi. Katrs konkurents, kas piedāvā kādu lietotni vai pakalpojumu, uz ko attiecas nulles likme, saņem būtisku konkurences mīnusu, jo par lietotnes vai pakalpojuma netraucētu lietošanu ir jāmaksā papildus. It īpaši tas negatīvi ietekmē jaunuzņēmumus, kā arī mazos un vidējos uzņēmumus.

Nulles likme ir būtisks nelielu apjomu robežu attaisnojums, respektīvi, tie ir augšupielāžu vai lejupielāžu limiti. Interneta operatori grib rosināt tevi uz viņu tiešsaistes pakalpojumu vai viņu partneru piedāvāto pakalpojumu lietošanu. Ja operatori drīkst šos izvēlētos pakalpojumus izņemt no tavu apjomu robežu aprēķina, tad viņiem ir labāks attaisnojums, lai turpinātu šādus limitus noteikt drīzāk zemāk, lai no cenas viedokļa viņi paliek stiprā konkurences pozīcijā. Bez nulles likmes šie uzņēmumi tev varētu piedāvāt lielākus datu apjomus, kur tu varētu brīvi izlemt, kā tu tos lieto. Ir veiksmīgi dokumentēti gadījumi [Holandē](http://dfmonitor.eu/downloads/Banning_zerorating_leads_to_higher_volume_caps_06022015.pdf) un [Slovēnijā](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html), kur pateicoties stingri noteiktiem tīkla neitralitātes principiem, kuros nulles likme ir aizliegta, mobilo sakaru piedāvātāji savas apjoma robežas ir dubultojuši.

## Vai es tiešām saņemu kaut ko bez maksas, ja izmantoju nulles likmes tarifu? {#am-i-really-getting-something-for-free-when-i-use-a-zero-rating-programme}

Pirmais iespaids tiešām tāds ir, ka tu kaut ko saņem bez maksas. Tomēr šis iespaids ir maldīgs. Faktiski tiek ierobežota tava izvēles brīvība internetā un tavs operators kļūst par tavu pieskatītāju. Apskatīsim šādu piemēru - feisbuks piedāvā tādu „Free Basics“. Kādēļ lai feisbuks izlemtu, kādus pakalpojumus un lietotnes tu vari izmantot? Kur feisbukam ir tas saimnieciskais stimuls šādu lietu piedāvāt? Vai tas tiešām ir bez maksas? Atbilde ir nē. Nekas nav bez maksas, un nulles likme ietekmē tavu drošību, tavu datu aizsardzību un konkurences situāciju tirgū.

## Kā nulles likme var ietekmēt tiešsaistes pakalpojumu piedāvātājus un interneta daudzveidību? {#how-can-zero-rating-affect-providers-of-online-services-and-the-diversity-of-the-internet-ecosystem}

Nulles likmes vienošanās Eiropā gandrīz vienmēr tiek slēgtas ar lieliem interneta uzņēmumiem, tādiem kā Facebook vai Spotify. Tie bieži ir abpusēji ekskluzīvi līgumi, kas nozīmē, ka satura piedāvātājs sasaistās ar vienu vienīgu interneta operatoru attiecīgajā valstī un otrādi.

Nulles likme negatīvi ietekmē klientu izvēles brīvību, jo tai ir katastrofāla ietekme uz tiešsaistes ekonomiku. Tas tikai palīdz lieliem uzņēmumiem nostiprināt viņu pozīcijas tirgū un atbrīvoties no konkurentiem. Mēs jau to redzam mūzikas straumēšanas tirgū, kur patērētāju izvēles brīvība šādu nulles likmes piedāvājumu dēļ ir ievērojami samazinājusies.

Tā vietā, lai vienkārši pārdotu piekļuvi internetam, interneta operatori vēlas tev pārdot arvien vairāk tieši tiešsaistes saturu, lietotnes un pakalpojumus, ko piedāvā vai nu viņi paši vai viņu partneri. Iejaucoties tur kā starpnieki, interneta operatori mēģina iekasēt dubultā. Vispirms tu viņiem maksā par savu interneta savienojumu. Beigās maksā satura, pakalpojumu un lietotņu piedāvātāji, lai saņemtu pieeju operatora klientu datu bāzei, tātad arī tev.

## Kāds ir kampaņas SaveTheInternet.eu mērķis attiecībā uz nulles likmi? {#what-is-the-goal-of-the-savetheinterneteu-campaign-when-it-comes-to-zero-rating}

Nulles likme ir viennozīmīgs tīkla neitralitātes noteikumu pārkāpums, un tas ir jāaizliedz. Šāda prakse pārkāpj konkurences noteikumus un ierobežo tavu brīvību piekļūt tev vēlamām lietotnēm, pakalpojumiem un saturam, kā arī piedāvātāju brīvību ievietot savu saturu un lietotnes bez ierobežojumiem visos tīklos (kā tas [ES Regulas ](http://eur-lex.europa.eu/legal-content/DE/TXT/?uri=CELEX:32015R2120) 3(1) pantā tiek prasīts). Šī ES Regula aizliedz interneta pakalpojumu un satura piedāvātājiem piedāvāt pakalpojumus, kas ierobežo tavas kā gala patērētāja tiesības vai arī satura piedāvātāja tiesības ([skat. Regulas 3(2) pantu](http://eur-lex.europa.eu/legal-content/DE/TXT/?uri=CELEX:32015R2120#d1e453-1-1)).

Ja, pārkāpjot apjomu robežas, nulles likmes piedāvājumi vēl jo projām ir pieejami, kamēr pārējais internets tiek bloķēts un grauts, tas ir viennozīmīgs regulas par tīkla neitralitāti citu noteikumu pārkāpums.


# Transparence {#transparency}

## Kādus pozitīvus rezultātus varam gaidīt no jaunās tīkla neitralitātes regulas? {#what-benefits-can-we-expect-with-the-new-net-neutrality-rules}

Ir jau virkne pozitīvu rezultātu no [ES Regulas par tīkla neitralitāti](http://eur-lex.europa.eu/legal-content/DE/TXT/?uri=CELEX:32015R2120). Transparences jomā ir viens pozitīvs aspekts, proti, interneta operatoriem savos līgumos ir jānorāda katras interneta pieejas minimālais, vidējais un maksimālais diapazons, nevis tikai teorētiskais maksimālais. Eiropas Elektronisko sakaru regulatoru apvienībai jeb BEREC būs skaidri jāpasaka, kā šie rādītāji ir aprēķināmi un kam ir jānotiek, ja vienu savienojumu dala vairāki lietotāji.

## Kāda veida transparenci var gaidīt no jaunajiem noteikumiem? {#what-type-of-transparency-can-be-expected-with-the-new-rules}

[Regula](http://eur-lex.europa.eu/legal-content/DE/TXT/?uri=CELEX:32015R2120) uzliek interneta operatoriem par pienākumu sniegt informāciju par visiem komunikācijas menedžmenta pasākumiem, kas ietekmē lietotāja piekļuvi internetam. Regulatoriem tagad nepieciešamas norādes, kā tas realizējams praksē.


# Citi jautājumi {#other}

## Kā tīkla neitralitāte tiek garantēta citās pasaules valstīs? {#how-is-net-neutrality-dealt-with-in-other-parts-of-the-world}

ASV, Kanādā un Čīlē ir stingri tīkla neitralitātes noteikumi. Jaunākais piemērs ir Indija, kur nesen tika ieviesti stingri noteikumi attiecībā uz nulles likmi. Plašāka informācija visā pasaulē skatāma [This Is Net Neutrality](https://www.thisisnetneutrality.org/#map).

Kampaņa „SaveTheInternet“ tiek rīkota arī citās zemēs. Daži piemēri:

- [ASV](http://www.savetheinternet.com/sti-home)

- [Indija](http://www.savetheinternet.in/)

## Kā es varu palīdzēt? {#how-can-i-help-you}

Tev ir vairākas iespējas, kā palīdzēt kampaņai SaveTheInternet.eu:

- Izplati ziņu! Runā ar saviem draugiem par šo kampaņu, par tīkla neitralitāti un par to, kādēļ ir būtiski šobrīd ķerties tai lietai klāt. Tikai tad, ja vairāk cilvēku izteiks savu viedokli, izdosies nosargāt tiešsaistes tiesības un brīvību.

- Iztulko tīmekļa lapu savā valodā! Savu tulkojumu vari iesniegt [Save The Internet bei Github](https://github.com/netzfreiheit/STI-UI).

- Nāc pie mums! Ja tu darbojies kādā organizācijā un vēlies darboties SaveTheInternet.eu, aicinām tevi mums rakstīt uz [info@savetheinternet.eu](mailto:info@savetheinternet.eu).

- Ziņo par tīkla neitralitātes principu pārkāpumu [Respect My Net](https://respectmynet.eu/).

Vai tev ir vēl kādas foršas un radošas idejas? Aicinām tevi sazināties ar mums pa [info@savetheinternet.eu](mailto:info@savetheinternet.eu).


{{ END FAQ }}
