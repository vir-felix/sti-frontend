{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [INFORMÁCIE](../#info)
- [ČASTO KLADENÉ OTÁZKY](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# Často Kladené Otázky

## [Neutralita siete](#net-neutrality){: data-scroll="true"}
- [Čo je neutralita siete?](#what-is-net-neutrality){: data-scroll="true"}
- [Ako ovplyvňuje neutralita siete mňa a môj život?](#how-does-net-neutrality-influence-me-and-my-life){: data-scroll="true"}
- [Ako dátové limity poškodzujú spotrebiteľov a inovácie](#how-did-we-end-up-here-what-happened-in-the-eu){: data-scroll="true"}
- [Kto je zapojený do debaty v Európe?](#who-is-involved-in-the-debate-in-europe){: data-scroll="true"}
- [Kto stojí za SaveTheInternet.eu?](#who-is-behind-savetheinterneteu){: data-scroll="true"}

## [Špecializované Služby](#specialised-services){: data-scroll="true"}
- [Čo sú špecializované služby?](#what-are-specialised-services){: data-scroll="true"}
- [Aké sú príklady služieb, ktoré sa nepovažujú za špecializované služby?](#what-are-examples-of-services-that-are-not-specialised-services){: data-scroll="true"}
- [Aké záruky poskytuje právo EÚ pre problém so špecializovanými službami?](#what-safeguards-are-in-eu-law-to-deal-with-specialised-services){: data-scroll="true"}
- [Čo je potrebné na posilnenie záruk pre špecializované služby a prečo je to dôležité?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## [Riadenie prevádzky](#traffic-management){: data-scroll="true"}
- [Čo je riadenie prevádzky?](#what-is-traffic-management){: data-scroll="true"}
- [Prečo by som sa mal zaujímať o riadenie prevádzky?](#why-should-i-care-about-traffic-management){: data-scroll="true"}
- [Nemalo by byť poskytovateľom internetu umožnené spravovať svoje siete?](#shouldnt-internet-providers-be-allowed-to-manage-their-networks){: data-scroll="true"}
- [Čo je cieľom SaveTheInternet.eu v súvislosti s riadením prevádzky?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [Kedy môže poskytovateľ začať spravovať svoju sieť?](#when-can-a-provider-start-managing-its-network){: data-scroll="true"}

## [Nulová sadzba](#zero-rating){: data-scroll="true"}
- [Čo je nulová sadzba?](#what-is-zero-rating){: data-scroll="true"}
- [Prečo predstavuje nulová sadzba problém?](#why-is-zero-rating-a-problem){: data-scroll="true"}
- [Skutočne dostávam niečo zadarmo, keď využívam program s nulovou sadzbou?](#am-i-really-getting-something-for-free-when-i-use-a-zero-rating-programme){: data-scroll="true"}
- [Ako môže nulová sadzba ovplyvniť poskytovateľa online služieb a rozmanitosť internetového ekosystému?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Čo je cieľom kampane SaveTheInternet.eu v súvislosti s nulovou sadzbou?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## [Transparentnosť](#transparency){: data-scroll="true"}
- [Aké výhody môžeme očakávať od nových pravidiel neutrality siete?](#what-benefits-can-we-expect-with-the-new-net-neutrality-rules){: data-scroll="true"}
- [Aký typ transparentnosti možno očakávať od nových pravidiel?](#what-type-of-transparency-can-be-expected-with-the-new-rules){: data-scroll="true"}

## [Iné](#other){: data-scroll="true"}
- [Ako sa neutralita siete rieši v iných častiach sveta?](#how-is-net-neutrality-dealt-with-in-other-parts-of-the-world){: data-scroll="true"}
- [Ako vám môžem pomôcť?](#how-can-i-help-you){: data-scroll="true"}


# Neutralita siete {#net-neutrality}

## Čo je neutralita siete? {#what-is-net-neutrality}

Neutralita siete je zásada, podľa ktorej poskytovatelia prístupu na internet prenášajú dáta bez diskriminácie na základe pôvodu, destinácie alebo typu dát. To znamená, že neutralita siete zabraňuje telekomunikačným operátorom zablokovať alebo degradovať obsah, aplikácie alebo služby.

Neutralita siete zaručuje Vašu slobodu online prístupu a šírenia informácií. Tento základný princíp zaisťuje otvorenosť, inovácie, konkurenciu a rozmanitosť internetu.

## Ako ovplyvňuje neutralita siete mňa a môj život? {#how-does-net-neutrality-influence-me-and-my-life}

Bez neutrality siete...

1.        Zaplatili by ste viac za menej internetu a Váš poskytovateľ internetu by sa stal strážcom brány medzi Vami a online službami a aplikáciami, o ktoré by ste mali záujem.

2.        Skvelé nové webové stránky a vynálezy by neboli také rýchle a dostupné ako veľké americké webové stránky. Nemuseli by dokonca ani prežiť dostatočne dlho na to, aby sa stali populárnymi.

3.        Utrpela by tým ekonomika a začínajúce podniky. S neutralitou siete môže každý vyvinúť novú službu bez požiadania o povolenie a od prvého dňa ťažiť z globálnej neutrálnej infraštruktúry. Ak stratíme túto slobodu, stratíme veľkú časť obrovského hospodárskeho úspechu digitálnej ekonomiky a našu slobodu vyberať si spotrebiteľov a komunikovať ako občania.

4.        Internet by bol pomalší. Štúdie preukázali, že ak sa poskytovateľom internetu povolilo predať konkurenčnú výhodu niekoľkým webovým stránkam, mali motiváciu spomaliť zvyšok internetu pre ostatných. Hoci to môže vyzerať, že ste získali niečo lacné, v skutočnosti máte menej možností a menší limit sťahovania pri používaní skutočného internetu.

[Ako dátové limity poškodzujú spotrebiteľov a inovácie](https://www.newamerica.org/oti/artificial-scarcity/)

[Ako nulová sadzba poškodzuje holandských spotrebiteľov](http://dfmonitor.eu/downloads/Banning_zerorating_leads_to_higher_volume_caps_06022015.pdf)

[Nulová sadzba v Slovinsku](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html)

## Ako sme sa dostali až tu? Čo sa stalo v EÚ? {#how-did-we-end-up-here-what-happened-in-the-eu}

 Mnoho mimovládnych organizácií za touto kampaňou bojuje za neutralitu siete už od roku 2008. Ako sa diskusia vyvíjala, objavovali sme ďalšie a ďalšie porušenia zásady neutrality siete na internete. Keď americký telekomunikačný regulačný orgán FCC vydal svoj prvý internetový poriadok na ochranu pevného internetu pred niektorými formami diskriminácie siete, bol to veľký úspech pre neutralitu siete. Následne [ aj iné krajiny prijali právne predpisy a regulačné rozhodnutia na zabezpečenie neutrality siete](https://www.thisisnetneutrality.org/#map). Tak tomu bolo napríklad v Čile, Holandsku, Slovinsku, Indii a Kanade.

V Európskej únii táto diskusia napredovala veľmi pomaly. Museli sme počkať až do 11. septembra 2013, kým prišiel návrh európskeho zákona o neutralite siete. Tento návrh podala Európska komisia.

Návrh z roku 2013 obsahoval viacero problematických medzier, ktoré by umožnili poskytovateľom internetu obchádzať neutralitu siete. Napríklad prostredníctvom poskytovania "špecializovaných služieb" by poskytovatelia internetových služieb mohli ponúkať diskriminačný prioritný prístup. Návrh by tiež umožnil diskriminačné blokovanie webových stránok, aplikácií a obsahu - ohrozenie právneho princípu a slobody prejavu.

Európsky parlament našťastie tvrdo pracoval na odstránení týchto medzier a 3. apríla 2014 hlasoval v prospech jasných a záväzných pravidiel pre neutralitu siete. Hoci veci vyzerali na prvý pohľad ponuro, Vaše úsilie so SaveTheInternet pomohlo parlamentu prijať text so silnými zárukami pre neutralitu siete. Toto hlasovanie privítali milióny ľudí po celom svete.

Po tomto víťazstve sa členské štáty Európskej únie zišli v Rade a  napredovali veľmi pomaly. Trvalo im viac než rok, kým sa dohodli na spoločnom stanovisku. Zhodli sa na novom znení, ktoré opäť obsahovalo vyššie spomínané medzery a zároveň vytvorilo nové medzery. Ak by bol tento návrh Rady prijatý, vznikli by platené rýchle pruhy, povolil by cenovú diskrimináciu v Európskej únii a autorizované nezákonné a svojvoľné blokovanie zákonného obsahu.

V záujme dosiahnutia pokroku v rozhovoroch a oslabenia postavenia Parlamentu tieto tri inštitúcie zahájili "neformálne" rokovania v rámci tzv. ["trojstranného" procesu](https://edri.org/files/NN_process_infographics.pdf). Počas neskorého nočného zasadnutia o približne 2 hodine ráno bola dosiahnutá politická dohoda medzi týmito tromi inštitúciami. Toto znenie návrhu obsahuje silné zásady, ktoré majú posilniť neutralitu siete v Európe. Niektoré ustanovenia Nariadenia však nie sú jasné a mohli by byť zneužité (čo bolo lepšie ako pôvodný návrh Komisie, ale horšie ako východisková pozícia Parlamentu). To môže mať za následok medzery, ktoré by umožnili diskrimináciu na internete. Zmeny v 2. čítaní hlasovania v Európskom parlamente sa usilovali o objasnenie. Nariadenie sa však zaoberá aj elimináciou roamingových poplatkov, čo spolu s faktom, že k zmene dohodnutého znenia textu bola potrebná nadpolovičná väčšina všetkých poslancov, viedlo k tomu, že nebol prijatý žiadny z pozmenených návrhov. Inými slovami, Európsky parlament rozhodol, že o nejasnostiach textu by mali rozhodnúť regulačné orgány.

## Kto je zapojený do debaty v Európe? {#who-is-involved-in-the-debate-in-europe}

Práve teraz u regulačných orgánov silne lobujú telekomunikačné priemyselné odvetvia, ktoré chcú udržať a rozšíriť svoje diskriminačné obchodné modely, ako aj výrobcovia zariadení, ktorí chcú predávať viac sieťových zariadení, ktoré vykonávajú dohľad nad dátovou prevádzkou.

Na strane za neutralitu siete stoja väčšinou spoločenské a spotrebiteľské organizácie ako aj začínajúce podniky, verejnoprávni vysielatelia, knižnice a univerzity.

No rozhodujúcim faktorom vo väčšine diskusií o neutralite siete je široká verejnosť, ** inými slovami, Vy**. Ak sa do diskusie zapojí dostatok ľudí, môžeme prevýšiť lobovanie proti neutralite siete a dosiahnuť, aby boli naše argumenty vypočuté a vyhrať.

## Kto stojí za SaveTheInternet.eu? {#who-is-behind-savetheinterneteu}

SaveTheInternet je spoločná kampaň 12 európskych mimovládnych organizácií, ktoré sa usilujú o ochranu občianskych slobôd na internete. Táto kampaň bola vytvorená s cieľom spojiť ľudí s tvorcami politiky pri príprave Nariadenia EÚ o neutralite siete. Táto kampaň bola spustená počas 30c3 konferencie v decembri 2012 a od tej doby bola aktualizovaná v súlade s legislatívnym a regulačným procesom.

Ak ste súčasťou nejakej organizácie a chcete nám pomôcť šíriť naše slová, kontaktujte nás na adrese  [info@savetheinternet.eu](mailto:info@savetheinternet.eu).


# Specialized Services {#specialised-services}

## Čo sú špecializované služby? {#what-are-specialised-services}

Špecializovaná služba je každá služba poskytovaná cez prístupové internetové pripojenie, ktorej je poskytovateľom prístupu na internet pridaná dodatočná kvalita. Podľa [Nariadenia](http://eur-lex.europa.eu/legal-content/EN/TXT/?uri=CELEX:32015R2120) musí byť akákoľvek optimalizácia objektívne nevyhnutná pre posudzované elektronické služby a nielen zaručovať prioritu služby. Poskytovateľ prístupu musí tiež zabezpečiť, že v sieti bude dostatočná kapacita, aby nebola narušená kvalita prístupu na internet. Táto nutnosť by mala byť overená národným telekomunikačným regulačným orgánom. Stručne povedané, "špecializovaná služba" nesmie byť diskriminačným "rýchlym pruhom".

Skutočné špecializované služby nemajú nič spoločného s internetom. Sú to služby, ktoré môžu využívať rovnakú technológiu a niekedy aj rovnakú fyzickú architektúru, ale nie sú súčasťou celosvetového internetu, pretože vyžadujú vyšší stupeň kvality, ktorú internet nedokáže ponúknuť.

## Aké sú príklady služieb, ktoré sa nepovažujú za špecializované služby? {#what-are-examples-of-services-that-are-not-specialised-services}

Špecializované služby nie sú služby, ktoré môžu byť poskytované na internete. Problémom, ktorému je potrebné sa vyvarovať je umožniť, aby boli existujúce online služby reklasifikované na špecializované služby. Podľa takéhoto scenára by si spoločnosť s dostatkom peňazí mohla kúpiť prioritu pre svoje služby, čo by jej poskytlo nespravodlivú výhodu pred ostatnými - obmedzenie hospodárskej súťaže, inovácií a možnosti výberu..

## Aké záruky poskytuje právo EÚ pre problém so špecializovanými službami? {#what-safeguards-are-in-eu-law-to-deal-with-specialised-services}

[Nariadenie](http://eur-lex.europa.eu/legal-content/EN/TXT/?uri=CELEX:32015R2120) stanovuje päť záruk pre poskytovanie špecializovaných služieb:

1.        Špecializované služby nemôžu byť použité na obchádzanie ustanovení týkajúcich sa opatrení na riadenie prevádzky. Poskytovatelia internetových služieb nemôžu uprednostniť špecializované služby pred porovnateľným obsahom, aplikáciami a službami dostupnými cez služby prístupu na internet;

2.        Špecializované služby musia byť optimalizované, aby sa zabezpečili zvláštne požiadavky na kvalitu služieb v súvislosti s obsahom, aplikáciou alebo službou, ktoré sú nevyhnutné pre kľúčové funkcie daného obsahu, aplikácie alebo služby;

3.        Špecializované služby nesmú byť použiteľné alebo ponúkané ako náhrada za služby prístupu na internet;

4.        Špecializované služby môžu byť ponúkané iba vtedy, ak je k dispozícii dostatočná kapacita na ich ponúkanie navyše k akejkoľvek službe prístupu na internet;

5.        Špecializované služby nemôžu byť poskytované v neprospech dostupnosti alebo všeobecnej kvality služieb prístupu na internet.

## Čo je potrebné na posilnenie záruk pre špecializované služby a prečo je to dôležité? {#what-is-required-to-strengthen-the-safeguards-on-specialised-services-and-why-is-this-important}

Predtým, než budú nové špecializované služby uvedené na trh, musia byť testované regulačným orgánom na všetkých päť záruk. Ak sa testujú až po tom, ako sa niekto sťažuje, niekedy môže trvať roky, než sa diskriminačné produkty, ktoré sa neskôr preukážu ako nezákonné, odstránia. Bežnou stratégiou protisúťažných telekomunikačných operátorov je používanie pomalosti a nákladov súdov a regulačných orgánov na odstránenie inovatívnych konkurentov.

Optimalizácia špecializovanej služby musí byť objektívne nevyhnutná pre funkčnosť služby a nielen poskytovať výhodu pred konkurenciou. Ak na otvorenom internete existuje porovnateľná služba, špecializovaná služba by nemala byť ponúkaná.


# Riadenie prevádzky {#traffic-management}

## Čo je riadenie prevádzky? {#what-is-traffic-management}

Riadenie prevádzky umožňuje poskytovateľom internetových služieb riadiť dátovú prevádzku na svojich sieťach. Aby tak mohli urobiť, poskytovatelia internetových služieb môžu udeliť prioritu určitým komunikáciám a iné spomaliť. Podľa Nariadenia je táto prax povolená, pokiaľ je opodstatnená, transparentná, nediskriminačná a primeraná. Riadenie prevádzky musí byť dočasné a teda nie štandardnou súčasťou konfigurácie siete. Všeobecným pravidlom je tiež to, že riadenie prevádzky musí posudzovať všetky aplikácie rovnako a môže rozlišovať medzi rôznymi kategóriami prevádzky len za veľmi obmedzených podmienok.

## Prečo by som sa mal zaujímať o riadenie prevádzky? {#why-should-i-care-about-traffic-management}

Riadenie prevádzky ovplyvňuje Vaše každodenné používanie internetu. Keď sa Vaše Netflix video neustále načítava, Vaše internetové telefónne volanie sa prerušuje alebo je nejaká online hra nehrateľná, príčinou môže byť riadenie prevádzky Vašim poskytovateľom internetu.

Ak sú pravidlá EÚ zneužívané, online služby, ktoré chcete využívať, sa môžu spomaliť až na takú úroveň, že sa stanú nepoužiteľnými, zatiaľ čo iné konkurenčné služby podporované Vašim poskytovateľom internetu môžu fungovať správne.

 Riadenie prevádzky by nikdy nemalo zasahovať do Vašej slobody ako koncového užívateľa alebo poskytovateľa online služieb. Úlohou poskytovateľa internetu je spravovať siete pre všetky služby najlepšie, ako sa dá a nie rozhodovať o význame, integrite a zákonnosti internetového obsahu, služieb alebo aplikácií, ku ktorým chcete mať prístup.

##  Nemalo by byť poskytovateľom internetu umožnené spravovať svoje siete? {#shouldnt-internet-providers-be-allowed-to-manage-their-networks}

Samozrejme, poskytovateľom internetu by malo byť umožnené spravovať svoje siete. Musí sa to však robiť takým spôsobom, aby sa nerobili rozdiely na základe obsahu, aplikácií a služieb, ktoré využívate Vy alebo iný užívatelia internetu. [Je to uskutočniteľné](https://tools.ietf.org/html/rfc6057) a podporované [podrobnou analýzou](http://apps.fcc.gov/ecfs/document/view?id=60001032169).

Alternatívou pre poskytovateľov internetu je klasifikovať dátové súbory na základe kritérií, ktoré si stanoví. To vedie k tomu, že niektoré aplikácie sa spomalia a iné sa zrýchlia. Môže sa tak stať na základe technických požiadaviek služby (časová citlivosť, nepokoj) alebo funkčnosti služby ponúkanej užívateľovi (telefónia, streaming videa, streaming hudby, hier, atď.). Tento druhý prístup sa nazýva riadenie prevádzky na báze tried. Keďže šifrovaný prenos dát nemôže byť klasifikovaný, jedným z rizík tohto prístupu je, že tieto dáta sa automaticky presunú do "pomalého pruhu" (pokiaľ nepochádzajú od veľkého poskytovateľa, kde možno typ dát uhádnuť). Znevýhodnenie šifrovania je jednoznačne zlé pre súkromie, zatiaľ čo spomaľovanie šifrovaných dát od malých poskytovateľov narúša hospodársku súťaž.

Môžeme teda povedať, že opatrenia pre riadenie prevádzky na báze tried sú:

-        menej transparentné než obvyklé aplikačno-agnostické opatrenia, pretože koncový užívateľ nevie, ako bude konkrétny obsah a služby, ktoré využíva, klasifikovaný;

-        viac diskriminačné než aplikačno-agnostické opatrenia, pretože riskujú nesprávnu klasifikáciu aplikácií, diskrimináciu proti šifrovanej prevádzke a umožňujú správanie narúšajúce hospodársku súťaž;

-        menej primerané než aplikačno-agnostické opatrenia, pretože sú vždy menej rušivé a lepšie pre výber užívateľa;

## Čo je cieľom SaveTheInternet.eu v súvislosti s riadením prevádzky? {#what-is-the-goal-of-savetheinterneteu-when-it-comes-to-traffic-management}

[Nariadenie](http://eur-lex.europa.eu/legal-content/EN/TXT/?uri=CELEX:32015R2120) hovorí o  jasnej trojakej hierarchii riadenia prevádzky, ktorá má byť zakotvená v jasných a záväzných pravidlách [pozri Článok 3(3) pododseky 1 až 3](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1).  Poskytovateľ internetu sa musí vždy najskôr pokúsiť vyriešiť problém vo svojej sieti pomocou aplikačno-agnostických opatrení, t.j. opatrení, ktoré nie sú závislé od špecifických charakteristík obsahu, aplikácií, služieb alebo zariadení. Ak sú aplikačno-agnostické opatrenia vyčerpané a problém týmto spôsobom nemohol byť vyriešený, poskytovatelia internetu sa môžu uchýliť k opatreniam na báze tried.

Riadenie prevádzky je potrebné pre riešenie preťaženia a zabezpečenie integrity a bezpečnosti siete. No rovnako ako dohľad by aj riadenie prevádzky malo využívať len tie najšetrnejšie opatrenia a iba na určitý účel a na obmedzenú dobu, keď je to skutočne nevyhnutné na dosiahnutie legitímneho cieľa.

## Kedy môže poskytovateľ začať spravovať svoju sieť? {#when-can-a-provider-start-managing-its-network}

Podľa [Nariadenia](http://eur-lex.europa.eu/legal-content/EN/TXT/?uri=CELEX:32015R2120)  môžu poskytovatelia internetu začať spravovať svoju sieť buď v konkrétnom prípade preťaženia alebo v prípadoch, kedy sa snažia zmierniť preťaženie, ktoré sa chystá zhmotniť. Táto druhá možnosť by mala byť objasnená regulačnými orgánmi, aby sa zabránilo situáciám na šikmej ploche, kedy je sieť "spravovaná " po celú dobu, aj keď pre to neexistuje žiadna skutočná potreba.

Domnievame sa, že táto druhá možnosť by mala byť povolená len v prípadoch, kedy existujú aj iné ukazovatele okrem intenzity prevádzky v danom sieťovom rozbočovači (napríklad množstvo účastníkov pripojených k jednej bunke siete). Vždy musí existovať konkrétna a skutočná potreba riadenia prevádzky.


# Nulová sadzba {#zero-rating}

## Čo je nulová sadzba? {#what-is-zero-rating}

Nulová sadzba je obchodná praktika, kedy sa údaje sťahované z niektorých aplikácií či služieb nezapočítavajú do mesačného sťahovacieho limitu účastníka. Nulová sadzba posudzuje rôzne prevádzky rôznymi spôsobmi, pričom niektoré sú ponúkané za jednu cenu a niektoré sú ponúkané za inú cenu. Hoci je tento prípad technicky odlišný od klasických porušení neutrality siete, prakticky vzaté je totožný, pretože umožňuje poskytovateľom internetu ovplyvňovať, ktoré aplikácie a služby sú používané a ktoré nie.

## Prečo predstavuje nulová sadzba problém? {#why-is-zero-rating-a-problem}

S touto praxou môže Váš poskytovateľ internetu vykonávať kontrolu nad službami, ktoré využívate alebo budete využívať. Každý konkurent s aplikáciou alebo službou s nulovou sadzbou (najmä začínajúce a stredné podniky) predstavuje veľkú nevýhodu, pretože budete musieť zaplatiť navyše, aby ste mohli aplikáciu alebo službu využívať bez prekážok.

Nulová sadzba je hlavným dôvodom pre nízke dátové limity (dátové limity sú limity pre nahrávanie alebo sťahovanie dát). Poskytovatelia internetu chcú, aby ste využívali ich vlastné online služby alebo ich partnerské služby. Ak je poskytovateľom umožnené vyňať tieto vybrané služby z Vášho dátového limitu, majú dôvod, aby tento limit udržiavali neporušený a relatívne nízky, vďaka čomu si udržia silnú konkurenčnú výhodu. Bez nulovej sadzby by Vám tieto spoločnosti mohli ponúknuť väčší objem dát, ktorý by ste mohli využívať. Zároveň by ste sa mohli slobodne rozhodnúť, ako ho chcete využívať.  Existujú dobre zdokumentované prípady [v Holandsku](http://dfmonitor.eu/downloads/Banning_zerorating_leads_to_higher_volume_caps_06022015.pdf) a v [Slovinsku](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html) kde vďaka prísnym zákonom o neutralite siete zakazujúcim nulovú sadzbu mobilní operátori zdvojnásobili dátové limity svojich užívateľov.

##  Skutočne dostávam niečo zadarmo, keď využívam program s nulovou sadzbou? {#am-i-really-getting-something-for-free-when-i-use-a-zero-rating-programme}

Na prvý pohľad to vyzerá, ako by ste dostávali niečo zadarmo. Na rozdiel od toho, ako to vyzerá, máte obmedzenú možnosť výberu na internete a Váš poskytovateľ internetu sa etabluje ako strážca brány. Napríklad v prípade základného Facebook programu zdarma, prečo by mal Facebook rozhodovať, ktoré služby a aplikácie môžete využívať? Aký je ekonomický stimul pre Facebook, aby to ponúkal? Je to naozaj zdarma? Odpoveď je nie. Nič nie je zadarmo. Nulová sadzba má vplyv na Vašu bezpečnosť, súkromie a konkurenčný trh.

## Ako môže nulová sadzba ovplyvniť poskytovateľa online služieb a rozmanitosť internetového ekosystému? {#how-can-zero-rating-affect-providers-of-online-services-and-the-diversity-of-the-internet-ecosystem}

Dohody o nulovej sadzbe v Európe sú takmer vždy s veľkými internetovými spoločnosťami ako je Facebook alebo Spotify. Tieto dohody sa často navzájom vylučujú, čo znamená, že poskytovateľ obsahu sa zaväzuje len jednému operátorovi v krajine a naopak.

Nulová sadzba je zlá pre voľbu užívateľov, pretože ma devastačné účinky na online ekonomiku. Pomáha len veľkým spoločnostiam posilniť ich pozíciu na trhu a zničiť svoju konkurenciu. Vidíme to napríklad aj na trhu streamovania hudby, kde bola sloboda výberu spotrebiteľov výrazne znížená o exkluzívne ponuky s nulovou sadzbou.

Namiesto jednoduchého predaja prístup na internet chcú poskytovatelia internetu čoraz častejšie predávať priamo online obsah, aplikácie a služby poskytované buď nimi alebo ich partnermi. Vystupovaním v pozícii prostredníkov chcú poskytovatelia internetových služieb dostať zaplatené dvakrát. Najskôr im zaplatíte Vy za pripojenie na internet. Druhý krát im zaplatia poskytovatelia obsahu, služieb a aplikácií za získanie prístupu k ich zákazníckej základni, do ktorej patríte aj Vy.

##  Čo je cieľom kampane SaveTheInternet.eu v súvislosti s nulovou sadzbou? {#what-is-the-goal-of-the-savetheinterneteu-campaign-when-it-comes-to-zero-rating}

Nulová sadzba je jasným porušením pravidiel neutrality siete a preto musí byť zakázaná. Táto prax porušuje hospodársku súťaž a narúša Vašu slobodu používať a mať prístup k aplikáciám, službám či obsahu, o ktorý máte záujem a slobodu poskytovateľov obsahu a aplikácií, aby svoje produkty ponúkali vo všetkých sieťach bez obmedzenia (ako to vyžaduje Článok 3(1) [Nariadenia EÚ](http://eur-lex.europa.eu/legal-content/EN/TXT/?uri=CELEX:32015R2120) ). Nariadenie EÚ taktiež zakazuje poskytovateľom internetu a obsahu ponúkať služby, ktoré obmedzujú Vaše práva ako koncového užívateľa alebo ako poskytovateľa obsahu [(porov. Článok 3(2) Nariadenia)](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1).

Ak prekročíte dátový limit a niektoré služby s nulovou sadzbou sú stále dostupné, zatiaľ čo zvyšok internetu je zablokovaný alebo obmedzený, ide o jasné porušenie ostatných ustanovení Nariadenia o neutralite siete.


# Transparentnosť {#transparency}

## Aké výhody môžeme očakávať od nových pravidiel neutrality siete? {#what-benefits-can-we-expect-with-the-new-net-neutrality-rules}

[Nariadenie EÚ o neutralite siete](http://eur-lex.europa.eu/legal-content/EN/TXT/?uri=CELEX:32015R2120) nám poskytuje veľa výhod.  Čo sa týka transparentnosti, jednou z požiadaviek je, aby poskytovatelia internetu vo svojich zmluvách stanovili minimálnu, priemernú a maximálnu šírku pásma internetového pripojenia namiesto teoretického maxima. Výbor orgánu európskych regulátorov pre elektronické komunikácie (BEREC) bude musieť objasniť, ako sa tieto hodnoty vypočítavajú a čo by sa stalo, keby sa spojenie zdieľalo medzi viacerými užívateľmi.


## Aký typ transparentnosti možno očakávať od nových pravidiel? {#what-type-of-transparency-can-be-expected-with-the-new-rules}

[Nariadenie](http://eur-lex.europa.eu/legal-content/EN/TXT/?uri=CELEX:32015R2120) vyžaduje, aby poskytovatelia internetu poskytovali informácie o všetkých opatreniach riadenia prevádzky, ktoré majú vplyv na prístup užívateľa na internet. Regulačné orgány sa teraz usilujú zistiť, čo to znamená v praxi.


# Iné {#other}

## Ako sa neutralita siete rieši v iných častiach sveta? {#how-is-net-neutrality-dealt-with-in-other-parts-of-the-world}

Prísne pravidlá v súvislosti s neutralitou siete existujú v USA, Kanade a Čile. Najnovším príkladom je India, ktorá nedávno prijala prísne pravidlá v súvislosti s nulovou sadzbou. Pre podrobnejšie informácie navštívte [Toto je neutralita siete](https://www.thisisnetneutrality.org/#map)

V iných krajinách prebieha kampaň SaveTheInternet.
Príkladmi týchto krajín je:

-        [USA](http://www.savetheinternet.com/sti-home)

-        [India](http://www.savetheinternet.in/)

## Ako vám môžem pomôcť? {#how-can-i-help-you}

SaveTheInternet.eu môžete pomôcť viacerými spôsobmi:

<i class="fa fa-long-arrow-right"></i>        Šírte naše slová! Povedzte svojim priateľom o tejto kampani, o neutralite siete a o tom, prečo je dôležité konať. Iba vtedy, keď sa začnú ozývať hlasy mnohých jednotlivcov, budeme schopní ochrániť naše online práva a slobody.

<i class="fa fa-long-arrow-right"></i>        Preložte webovú stránku do Vášho jazyka! Môžete tak urobiť pomocou [Save The Internet on Github](https://github.com/netzfreiheit/STI-UI)

<i class="fa fa-long-arrow-right"></i>        Pridajte sa k nám! Ak ste súčasťou nejakej organizácie a chceli by ste sa pridať k SaveTheInternet.eu, kontaktujte nás na [info@savetheinternet.eu](mailto:info@savetheinternet.eu)

<i class="fa fa-long-arrow-right"></i>        Nahláste porušenie neutrality siete prostredníctvom [Respect My Net](https://respectmynet.eu/)

Máte nejaký iný skvelý a kreatívny nápad? Kontaktujte nás na [info@savetheinternet.eu](mailto:info@savetheinternet.eu)

{{ END FAQ }}
